---
title: "SalumiAMO"
tags: []
featured_image: "/images/cellar_salume_2.jpg"
description: "Salumi fatti in casa"
author: "Carlo Bocchi"
---

> Corso base per imparare a confezionare in casa i salumi delle nostre zone: salsicce
> cotechini, salami; per i più esperti: fiocchetti e culatelli. È possibile portare
> a casa i prodotti finiti o ritirarli dopo la stagionatura

**Storia**: per diverse volte Carlo ha affrontato l'impenetrabile nebbia della
bassa parmense per carpire i segreti dei norcini più esperti, seguendo il percorso
dalla macellazione alla lavorazione della carne di maiale.
Queste competenze le ha poi sperimentate in cucina, a casa, dove i nostri figli hanno imparato ad apprezzare non solo i prodotti finiti, ma anche le diverse fasi di lavorazione. Sin da piccoli, hanno saputo legare i lacci delle scarpe e, con la stessa abilità, i salami.

## Cosa Facciamo? - Co Fèma?

{{< figure src="/images/salumiamo_1.jpg" >}}

Questa formazione si tiene esclusivamente durante i mesi invernali, da novembre
a febbraio, per sfruttare le temperature ideali al mantenimento della carne.
Presso il nostro agriturismo, forniamo l'attrezzatura necessaria e gli ingredienti
per le attività. Alla fine del corso, avrete la possibilità di portare a casa i
vostri salumi o di "riservare" uno spazio in cantina per la stagionatura effettuata
da noi.

{{< figure src="/images/salumiamo_2.jpg" >}}

> **Durata**: 4/5 ore
>
> **Costo**: da concordare
>
> **Persone**: 2-4
