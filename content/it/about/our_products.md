---
title: "I Nostri Prodotti"
tags: []
featured_image: "images/cellar_salume_2.jpg"
description: "Tutto fatto in casa!"
---

Nel nostro podere abbiamo un **vigneto**, un **orto**, una **serra**, alcune **arnie**,
un **frutteto**, un campo destinato alla coltivazione delle **patate**... Insomma,
il lavoro non ci manca e con tanta materia prima ci dedichiamo per diletto e in
maggior parte per un consumo familiare a varie lavorazioni.

{{< figure src="/images/vinyard_2.jpg" >}}

**Uva**: Nel nostro vigneto raccogliamo malvasia, barbera, bonarda, freisa, moscato
e produciamo lambrusco, malvasia, rosso dei colli e da alcuni anni abbiamo cominciato
a fare qualche bottiglia di spumante con la rifermentazione in bottiglia seguendo
il metodo classico. Con il mosto ristretto produciamo anche un aceto balsamico che
invecchia nelle botti da ormai una ventina d'anni.

{{< figure src="/images/grapes.jpg" >}}

**Fiori**: I nostri campi sono pieni di fiori spontanei o coltivati e con il tempo
abbiamo imparato a riconoscerli e a utilizzarli. Con i fiori d'Iperico produciamo
il caratteristico olio di colore rosso ottimo per le scottature di chi lavora nei
campi e per la pelle irritata. Dalla Lavanda estraiamo l'olio essenziale e l'idrolato
che spesso profuma le stanze di casa e del B&B. Con i fiori di Sambuco e d'Acacia
prepariamo sciroppi per bevande e aperitivi. Infine con la camomilla prepariamo
infusi che aiutano a conciliare il sonno.

{{< figure src="/images/chamomile.jpg" >}}

**Api**: Sempre grazie all'aiuto dei fiori produciamo un ottimo miele e utilizziamo
la cera per creme e saponi. Anche la propoli viene recuperata per produrre un antisettico
naturale ideale per raffreddore e mal di gola.

{{< figure src="/images/bees.jpg" >}}

**Frutta e Verdura**: Con i prodotti dell'orto e del frutteto cuciniamo la maggior
parte dei nostri piatti, ma anche marmellate di amarene, susine, fichi, more, albicocche,
cipolle e salsa di pomodoro.

{{< figure src="/images/garden.jpg" >}}

**Maiale**: Dopo aver seguito vari corsi rigorosamente nella "bassa", da  ormai
molti anni produciamo salami,  culatelli, fiocchetti , salsicce e cotechini che
stagionano nella cantina di famiglia.

{{< figure src="/images/cellar_salume_2.jpg" >}}
