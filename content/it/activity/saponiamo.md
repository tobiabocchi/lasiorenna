---
title: "SaponiAMO"
tags: []
featured_image: "/images/soap_1.jpg"
description: "Saponi fatti in casa!"
author: "Lucia Gozzi"
---

> Corso base per imparare a produrre saponi artigianali per la cura personale e
> detersivi per la pulizia della casa.

**Storia**: La produzione del sapone è un processo semplice che richiede però attenzione
alle sostanze utilizzate e precisione nelle dosi. Il mio desiderio di produrre
sapone e detersivi naturali è nato dall'esigenza di poter utilizzare prodotti
il più possibile biodegradabili, ma anche dalla necessità di riutilizzare la
cera delle api, l'idrolato e l'olio essenziale di lavanda che produciamo, la
cenere della stufa a legna e talvolta anche l'olio di scarto per la frittura.
Nei vecchi quaderni di ricette trovati in casa abbiamo scoperto anche quella per
produrre il sapone con lo strutto!

## Cosa Facciamo? - Co Fèma?

In questo corso, impariamo come creare un sapone da zero, utilizzando ingredienti
completamente naturali e sostenibili. Una volta imparato come fare i saponi potrete
sbizzarrirvi a creare la vostra ricetta, unica e personalizzata secondo le vostre
preferenze di consistenza, colore e profumo.

{{< figure src="/images/soap_2.jpg" >}}

Il tempo richiesto per saponificare non è lunghissimo, ma una volta fatto il sapone
richiede un mese per stagionare. Naturalmente al termine del corso sarà possibile
portare a casa i saponi per farli riposare prima dell’utilizzo.

> **Durata**: 2h
>
> **Costo**: 30 € a persona
>
> **Persone**: 2-8
