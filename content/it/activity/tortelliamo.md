---
title: "TortelliAMO"
tags: []
featured_image: "images/tortelli.jpg"
description: "Pasta fatta in casa"
author: "Carlo Bocchi"
---

> Corso base per imparare a confezionare in casa pasta fresca, tortelli, anolini
> e tagliatelle con i prodotti di stagione del nostro orto. Vi è la possibilità
> di consumare le proprie produzioni da noi oppure portarle a casa.

**Storia**: Ogni famiglia ha la propria ricetta per produrre il "pieno" della pasta
fatta in casa, noi abbiamo fuso le ricette delle nostre famiglie di provenienza...
Tranquilli nessun segreto! È con gioia che condividiamo le nostre ricette per rendere
loro una sorta di futuro. Come tutti e tre i nostri figli hanno maturato una forte
passione per la cucina, infarinando le loro manine e girando la manovella della macchina
per la sfoglia, speriamo che venga anche a voi la voglia di provare.

## Cosa Facciamo? - Co Fèma?

{{< figure src="/images/anolini.jpg" >}}

In questo corso metteremo le mani in pasta, partendo appunto dall'impasto per poi
passare alla composizione dei diversi ripieni. Una volta terminato il corso, sarete
in grado di fare in casa tagliatelle, tortelli, anolini e relativi ripieni, seguendo
le nostre ricette personalizzate e migliorate nel tempo. Per svolgere il corso mettiamo
a vostra disposizione ingredienti, dispensa di ricette e utensili necessari per
ogni partecipante.

Al termine del corso le produzioni possono essere portate a casa oppure consumate
sul posto.

> **Durata**: 3 ore
>
> **Costo**: 30 € a persona
>
> **Persone**: 2-8
